---
date: 2019-12-15
plaats: "Maassluis"
naam: "de Hoop"
title: "de Hoop"
afbeelding: "/images/bestaandemolens/de Hoop.jpg"
tags: ["molens", "Maassluis"]
---
{{< molenheader ansicht="de-hoop" nr=1054 >}}

Korenmolen  "De Hoop"  werd volgens navorsing in de archieven van het
waterschap Delfland, in 1690 aan de dijk gebouwd. In 1834 wordt er
gesproken van een run-, pelmolen en later kreeg de molen ook vergunning
om mout te malen voor een nieuwe bierbrouwerij. In 1928 is de molen
eigendom van de gemeente Maassluis geworden. In 1957 is de molen
voorzien van het Ten Have wieksysteem. De as is toen doorboord voor de
bediening van de remkleppen. In 1963 is door een vangblokbreuk de
molenas gebroken en kwam het wiekenkruis naar beneden. Restauratie begon
in 1969. De molen is hierna niet meer beroepsmatig in gebruik geweest.
In de loop der jaren is het gaande werk compleet vernieuwd. Er wordt
regelmatig op woensdagmiddag en op zaterdag gemalen. Ook worden er dan
producten van de Vlaardingse molen 'Aeolus verkocht. De molen wordt door
vrijwillige molenaars bediend en onderhouden.
